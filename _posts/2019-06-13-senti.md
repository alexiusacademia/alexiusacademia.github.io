---
layout: poem
title: Senti
authors: [fred]
date: 2019-06-13
tags: []
comments: true
like: true
permalink: 2019/06/13/senti
---
Tanaw ang bintana  
Habang hawak ang iyong larawan sa kaliwa  
At bote sa may kanan  
Habang pinagmamasdan pagbuhos ng ulan.  
  
Iniisip na baka meron pa na "Sana"  
Na "Sana" bumalik ang panahon na tayo'y unang nagkakilala  
Na "Sana" magkaroon muli ng tayo  
Pero and tadhana ay nagsawa ng magbiro.  

Akala ko nakalimutan na kita  
Sa pagdampi ng malamig na hangin na aking nadama  
Sobrang init ng kahapon ang aking naalala  
Sapagkat namimiss pa kita.  

Sapagkat naisip pa kita  
Pero alam kong sarado na 'pagkat hindi na tama  
Ang bintana ng ating walang hanggan  
Hindi na muling mabubuksan.  